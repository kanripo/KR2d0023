# -*- mode: mandoku-view; -*-
#+TITLE: 春秋戰國異辭
#+DATE: 2015-08-24 22:29:34.842642
#+PROPERTY: ID KR2d0023
#+PROPERTY: BASEEDITION WYG    
#+PROPERTY: JUAN 卷一
<pb:KR2d0023_WYG_003-1a>¶
欽定四庫全書¶
　春秋戰國異辭巻一¶
　　　　　　　　　右春坊右諭徳陳厚耀撰¶
　周¶
　　史周本紀(節文/)周自武王受命克殷(徐廣曰武王/定位元年嵗)¶
　　(在乙酉六/年庚寅崩)太子誦代立是為成王使召公營洛邑¶
　　居九鼎焉成王將崩命召公畢公率諸侯以相太¶
　　子而立之太子釗遂立是為康王成康之際天下¶
<pb:KR2d0023_WYG_003-1b>¶
　　安寜刑錯四十餘年不用康王卒子昭王瑕立昭¶
　　王時王道微缺南巡不返卒于江上立太子滿是¶
　　為穆王穆王即位春秋已五十矣王道衰微穆王¶
　　命伯□(音/冏)申誡大僕國政作□命復寜王征犬戎¶
　　祭公謀父諫不聴(詳國/語)遂征之得四白狼四白鹿¶
　　以歸自是荒服者不至乃作甫刑穆王立五十五¶
　　年崩子共王繄扈立共王游于涇上宻康公従有¶
　　三女奔之康公不獻一年共王滅宻共王崩子懿¶
<pb:KR2d0023_WYG_003-2a>¶
　　王囏立(一作/堅)懿王時王室衰詩人作刺懿王崩共¶
　　王弟辟方立是為孝王孝王崩諸侯復立懿王太¶
　　子燮是為夷王夷王崩子厲王胡立即位三十年¶
　　好利近榮夷公大夫芮良夫諫不聴暴虐侈傲諸¶
　　侯不朝民謗者殺之召公諫不聴民乃相與襲王¶
　　王出奔于彘立太子靖召公周公二相行政號曰¶
　　共和共和十四年厲王死于彘二相共立太子靖¶
　　為王是為宣王宣王即位二相輔之修政法文武¶
<pb:KR2d0023_WYG_003-2b>¶
　　成康之遺風諸侯復宗周四十六年宣王崩子幽¶
　　王宫湼立幽王二年西周三川皆震三年幽王嬖¶
　　褒姒生子伯服王廢申后并去太子宜臼以褒姒¶
　　為后伯服為太子申侯怒(宜臼母/家也)與繒夷犬戎攻¶
　　幽王殺王驪山下虜褒姒盡取周賂而去於是諸¶
　　侯乃即申侯而共立故太子宜臼是為平王以奉¶
　　周祀¶
　　平王¶
<pb:KR2d0023_WYG_003-3a>¶
平王立東遷于雒邑辟戎寇平王之時周室衰微諸侯¶
彊并弱齊楚秦晉始大政由方伯(史周/本紀)¶
　述異記　平王二年十旬不雨遣祭天神俄而生湧¶
　泉金魚躍出而雨降¶
初周避犬戎之難東徙洛邑秦襄公以兵送王王與誓¶
封爵之襄公于是始國而與東諸侯通使聘享之禮(通/鑑)¶
(前/編)¶
初鄭桓公為司徒善于其職甚得周衆又死于犬戎之¶
<pb:KR2d0023_WYG_003-3b>¶
難王命其子掘突纉乃父之職復為司徒(通鑑/前編)¶
平王十九年王懐申侯全已之功又感鄭伯迎立之功¶
為遣畿内之民戍申及許(鄭邑非/許國也)以防戎(通鑑/前編)¶
平王不撫其民而逺屯戍于母家周人怨思作揚之水¶
以刺之　行役無期大夫思其危難作君子于役以諷¶
焉(詩/序)¶
　子夏詩傳　荆伐申平王以周師戍申周人怨之賦¶
　揚之水戍者不歸室家思怨賦君子于役¶
<pb:KR2d0023_WYG_003-4a>¶
　申公詩説　揚之水荆子討申侯弑幽王之罪伐申¶
　侵甫及許平王遣兵戍之周人怨思而作　君子于¶
　役戍申者之妻所作¶
申侯立平王于申(幽王伐申申侯/逆戰于戯射王)自申遷洛命秦伯帥¶
師逐犬戎于鎬京尋遣尹伯封鎬秦伯之師過故宗廟¶
宫室秦人皆墾為田咸生禾黍旁皇不忍去作黍離之¶
詩(詩/説)¶
　詩傳　王世子宜臼弑其君幽王自立于雒尹伯封¶
<pb:KR2d0023_WYG_003-4b>¶
　過西都而傷之賦黍離¶
　詩序　周大夫行役至于宗周過故宗廟宫室盡為¶
　禾黍閔周室之顛覆徬徨不忍去而作黍離之詩(通/鑑)¶
　(載于平王/二十四年)¶
周既東遷尹伯封思西周風俗之美而傷今之不古若¶
作都人士(詩説衣詩序以為周/人刺  服無常之詩)¶
平王時周道衰棄其九族故王族作葛藟以刺之(詩序/  詩)¶
(説亦云王族流散/而作  詩傳同)　四十九年魯隠公即位(史周/本紀)¶
<pb:KR2d0023_WYG_003-5a>¶
東遷學廢君子傷之賦子衿(子夏詩傳入王風風詩説/畧同  詩序入鄭  學校)¶
(廢/也)¶
五十一年平王崩太子洩父蚤死立其子林是為桓王¶
桓王平王孫也(史周/本紀)¶
　　桓王¶
三年鄭莊公朝王不禮五年鄭怨與魯易許田許田天¶
子之用事太山田也(史周/本紀)　十三年伐鄭鄭射傷桓王¶
桓王去歸(史周/本紀)¶
<pb:KR2d0023_WYG_003-5b>¶
桓王伐鄭家父諫之賦節彼南山(詩傳刺詩序以為/家父  幽王之詩)¶
　詩説　桓王之時任用匪人諸侯咸叛兵敗民殘家¶
　父憂之作此詩以諫王焉¶
桓王伐鄭將帥不堪勞苦作嶃嶃之石(詩説入王風従/詩傳云周人)¶
(征之婦之詩入王風之詩/序以為下國刺幽王  詩)¶
桓王之世伐滕薛唐杞諸國連嵗不息周人苦之作何¶
草不黄(詩説入王風為詩傳亦云桓王之/詩  詩序以  下國刺幽王之詩)¶
二十三年桓王崩子莊王佗立(史周/本紀)¶
<pb:KR2d0023_WYG_003-6a>¶
　　莊王¶
四年周公黒肩欲殺莊王而立王子克辛伯告王王殺¶
周公王子克奔燕(史周/本紀)¶
齊襄公殺魯桓公莊王將平之使榮叔錫桓公命因使¶
魯莊公主昏以桓王之妺嫁襄公周人傷之而作何彼¶
穠矣(詩説入王風之詩傳亦入王風南/詩序美王姬  執婦道也入召)¶
莊王不明賢人放逐國人思之作丘中有麻(詩/序)¶
　詩傳　留子賢而退隠周人慕之賦丘中¶
<pb:KR2d0023_WYG_003-6b>¶
十五年莊王崩子釐王胡齊立(史周/本紀)¶
　　釐王¶
僖王棄賢大夫諷之賦唐棣(詩傳入王風詩説亦同説/按今經文無此詩而詩)¶
(云首章興也二章三章賦也則此詩實三章矣葢此章/三章即東門之墠兩章而首章即唐棣之華偏其反而)¶
(豈不爾思室是逺而四句正與東門辭義相似本以唐/棣名篇後為夫子逸去故以東門名篇今詩傳詩説皆)¶
(缺東門/可知矣)曲沃武公以寳器賂王王以武公為晉侯(通鑑/前編)¶
釐王三年齊桓公始霸五年釐王崩子惠王閬立(史周/本紀)¶
　　惠王¶
<pb:KR2d0023_WYG_003-7a>¶
惠王元年虢公晉侯鄭伯使原伯逆王后于陳虢晉朝¶
王在周鄭伯以齊執其卿求王為援亦在京師故倡義¶
為王定昏(陳媯也即惠后/  通鑑前編)¶
　紀年　晉獻公元年(即惠王/元年)王如成周周有白兔舞¶
　于市　二年王子頽亂王居于鄭鄭入王府多取玉¶
　玉化為蜮射人¶
惠王二年王出奔温初莊王嬖姬姚生子頽頽有寵及¶
惠王即位奪其大臣園以為囿故大夫邉伯等五人作¶
<pb:KR2d0023_WYG_003-7b>¶
亂謀召燕衞師伐惠王惠王奔温已居鄭之櫟立釐王¶
弟頽為王樂及徧舞鄭虢君怒四年鄭與虢君伐殺王¶
頽復入惠王(史周本紀/約左氏文)　　十年賜齊桓公為伯¶
二十五年惠王崩子襄王鄭立(史周/本紀)¶
　　襄王¶
初襄王母蚤死後母曰惠后生叔帶(孝經援神契云周/襄王不能事其母)¶
(弟彗入斗/亡其度)有寵于惠王襄王畏之(史周/本紀)¶
　新語　周襄王不能事後母出居于鄭而下多叛其¶
<pb:KR2d0023_WYG_003-8a>¶
　親¶
三年叔帶與戎翟謀伐襄王王欲誅叔帶叔帶奔齊齊¶
桓公使管仲平戎于周使隰朋平戎於晉(戎伐周晉伐/戎救周故平)¶
(之/也)王以上卿禮管仲管仲曰臣賤有司也有天子之二¶
守國髙在若節春秋來承王命何以禮焉陪臣敢辭王¶
曰舅氏余嘉乃勲毋逆朕命管仲卒受下卿之禮而還¶
九年齊桓公卒十二年叔帶復歸于周(史周本紀見自/平戎以下  左)¶
(傳僖十/二年)¶
<pb:KR2d0023_WYG_003-8b>¶
襄王十三年鄭伐滑王使游孫伯服請滑(二子周/大夫)鄭人¶
囚之鄭文公怨惠王之入不與厲公爵(事見左荘/二十一年)又怨¶
襄王之與衞滑(滑世服于鄭後自/愬于王王以與衞)故囚伯服王怒將以¶
翟伐鄭富辰諫曰凡我周之東徙晉鄭焉依子頽之亂¶
又鄭之由定今以小怨棄之不可(詳國/語)王不聴十五年¶
王降翟師以伐鄭王徳翟人將以其女為后富辰諫曰¶
平桓荘惠皆受鄭勞王弃親親翟不可従王不聴十六¶
年王絀翟后翟人來誅殺譚伯富辰諫曰吾數諫不従¶
<pb:KR2d0023_WYG_003-9a>¶
如是不出王以我為懟乎乃以其屬死之初惠后欲立¶
王子帶故以黨開翟人翟人遂入周襄王出奔鄭鄭居¶
王于汜子帶立為王取襄王所絀翟后與居温十七年¶
襄王告急于晉晉文公納王而誅叔帶襄王乃賜晉文¶
公珪鬯弓矢為伯以河内地與晉二十年晉文公召襄¶
王襄王㑹之河陽踐土諸侯畢朝書諱曰天王狩于河¶
陽(史周/本紀)¶
　新書(卷二/)周襄王出逃伯鬭晉文公率師誅賊定周¶
<pb:KR2d0023_WYG_003-9b>¶
　國之亂復襄王之位於是襄王賞以南陽之地文公¶
　辭南陽即祈死得以隧下襄王弗聴曰周國雖微未¶
　之或代也天子用隧伯父用隧是二天子也以地為¶
　少余請益之文公乃退¶
二十四年晉文公卒　三十一年秦穆公卒(史周/本紀)¶
三十二年襄王崩子頃王壬臣立¶
　　頃王¶
頃王六年崩子匡王班立¶
<pb:KR2d0023_WYG_003-10a>¶
　　匡王¶
匡王六年崩弟瑜立是為定王(以上史/周本紀)¶
　　定王¶
元年楚荘王伐陸渾之戎次洛使人問九鼎王使王孫¶
滿應設以辭楚兵乃去(史周本紀/約左氏文)¶
五年秋河徙砱礫(音零歴/地名)自禹導河至是年已歴十七¶
甲子以後漸失禹之故跡矣(通鑑/前編)¶
二十一年定王崩子簡王夷立¶
<pb:KR2d0023_WYG_003-10b>¶
　　簡王¶
十四年簡王崩子靈王泄心立(以上史/周本紀)¶
　　靈王¶
亢倉子居息瓖五年靈王使祭公致篚帛與㓜璐曰余¶
末小子否徳忝位水旱不時藉為人君何以禳之亢倉¶
子曰水隂沴也隂于國政類刑人事類私旱陽過陽于¶
國政類徳人事類盈楚以為幾遭水旱(楚亢倉/子名)天子宜¶
正刑修徳百官宜去私戒盈則以類而消百福日至矣¶
<pb:KR2d0023_WYG_003-11a>¶
(亢倉子/政道)¶
祭公問賢材何従而致亢倉子曰賢正可待不可求材¶
慎在求不在無若天子静大臣明刑不避貴澤不隔下¶
則賢人自至而求用矣賢人用則四海之内明目而視¶
清耳而聴坦心而無鬱矣天自成地自寜萬物醇化鬼¶
神不能靈故曰賢正可待不可求若天子勤明大臣和¶
理之求士也則恢𢎞方大公直靖人之材至若天子苛¶
察大臣躁急之求士也則曲心巧應毁方破道之材至¶
<pb:KR2d0023_WYG_003-11b>¶
若天子疑忌大臣巧隨之求士也則竒姓異名仄媚怪¶
術之材至若天子自賢大臣固位之求士也則事文逐¶
譽貪濁浮麗之材至若天子依違大臣回佞之求士也¶
則内忠外僻情毒言和之材至故曰材慎在求不在無¶
昔者黄帝得常仙封鴻鬼容丘商王得伊尹中興得甫¶
申齊桓得寗籍皆由數君體道邁仁布昭聖武思輯光¶
明寛厚昌正而衆賢自至而求用非為簡核而得之也¶
祭公云賢人不求而自至亦有非賢不求而自至者乎¶
<pb:KR2d0023_WYG_003-12a>¶
亢倉子曰夫非賢不求而自至者固衆矣天下有道則¶
賢人不求而自至天下無道則非賢不求而自至人主¶
有道者寡無道者衆天下賢人少不肖者多是知非賢¶
不求而自至者多矣祭公曰賢固濟天下材亦能濟天¶
下賢與材安取異耶亢倉子曰窘乎哉其問也夫功成¶
事畢不殉封譽恭退樸儉之謂賢功成事畢榮在禄譽¶
光揚滿志之謂材賢可以鎮國材亦可以理國所謂鎮¶
者和寜無為人不知其力所謂理者勤率其事人知所¶
<pb:KR2d0023_WYG_003-12b>¶
于徳一賢統衆材則有餘衆材度一賢猶不足如是賢¶
材之殊域有居山林而諠者有在人俗而静者有諠而¶
正者有静而邪者凡視察其貎鄙俗而能有賢者萬不¶
一有視察其貎端雅而實小人者十而九夫不練其言¶
而知其文不責其儀而審其度不采其譽而知其善不¶
流其毁而㫁其實可謂有識者也(亢倉子/賢道)¶
周靈王立二十一年孔子生于魯襄公之世夜有二蒼¶
龍自天而下來附徴在之房因夢而生夫子有二神女¶
<pb:KR2d0023_WYG_003-13a>¶
擎香露于空中而來以沐浴徴在天帝下奏鈞天之樂¶
列于顔氏之房空中有聲言天感生聖子故降以和樂¶
笙鏞之音異于俗世也又有五老列于徴在之庭則五¶
星之精也夫子未生時有麟吐玉書于闕里人家文云¶
水精之子繼衰周而素王故二龍繞室五星降庭徴在¶
賢明知為神異乃以繡紱繋麟角信宿而麟去相者云¶
夫子系殷湯水徳而素王(至敬王之末魯定公二十四/年魯人鉏商田于大澤得麟)¶
(以示夫子繋角之紱尚猶在焉夫子知命之將終乃抱/麟解紱涕泗滂沲且麟出之時及解紱之嵗垂百年矣)¶
<pb:KR2d0023_WYG_003-13b>¶
(遺拾/  記)¶
　拾遺記(周靈/王)靈王二十三年起昆昭之臺亦名宣昭¶
　聚天下異木神工得崿谷隂生之樹其樹千尋文理¶
　盤錯以此一樹而臺用足焉大榦為桁棟小枝為栭¶
　桷其木有龍蛇百獸之形又篩水精以為泥臺髙百¶
　丈昇之以望雲色時有萇𢎞能招致神異王乃登臺¶
　望雲氣蓊鬱忽見二人乗雲而至鬚髮皆黄非世俗¶
　之類也乗逰龍飛鳳之輦駕以青螭其衣皆縫緝毛¶
<pb:KR2d0023_WYG_003-14a>¶
　羽也王即迎之上席時天下大旱地裂木燃一人先¶
　唱能為雪霜引氣一噴則雲起雪飛坐者皆凛然宫¶
　中池井堅冰可琢又設狐腋素裘紫羆文褥羆褥是¶
　西域所獻也施于臺上坐者皆温又有一人唱能使¶
　即席為炎乃以指彈席上而暄風入室裘褥皆棄於¶
　臺下時有容成子諫曰大王以天下為家而染異術¶
　使變夏改寒以誣百姓文武周公之所不取也王乃¶
　疎萇𢎞而求正諫之士時異方貢玉人石鏡此石色¶
<pb:KR2d0023_WYG_003-14b>¶
　白如月照面如雪謂之月鏡有玉人機捩目能轉動¶
　萇𢎞言于王曰聖徳所招也故周人以萇𢎞幸媚而¶
　殺之流血成石或言成碧不見其尸矣　有韓房者¶
　自渠胥國來獻玉駝髙五丈虎魄鳳凰髙六尺火齊¶
　鏡廣三尺闇中視物如晝向鏡語則鏡中影應聲而¶
　答韓房身長一丈垂髮至膝以丹砂畫左右手如日¶
　月盈缺之勢可照百餘步周人見之如神明矣靈王¶
　末年亦不知所在¶
<pb:KR2d0023_WYG_003-15a>¶
　又　浮提之國獻神通善書二人乍老乍少隠形則¶
　出影聞聲則藏形出肘間金壺四寸上有五龍之檢¶
　封以青泥壺中有黒汁如淳漆灑地及石皆成篆𨽻¶
　科斗之字記造化人倫之始佐老子撰道徳經垂十¶
　萬言寫以玉牒編以金繩貯以玉函晝夜精勤形勞¶
　神倦及金壺汁盡二人刳心瀝血以代墨焉遞鑚腦¶
　骨取髓代為膏燭及髓血皆竭探懐中玉管中有丹¶
　藥之屑以塗其身骨乃如故老子乃更除其繁紊存¶
<pb:KR2d0023_WYG_003-15b>¶
　五千言及至經成工畢二人亦不知所往¶
靈王太子晉幼有盛徳聰明博達師曠與言弗能尚也¶
晉年十五顧而問曰聞太師能知人年之短長也師曠¶
對曰女色赤白女聲清汙女色不夀晉曰然吾後三年將¶
上賔于天女慎無言禍將及女其後三年太子果死(風/俗)¶
(通卷/之二)¶
晉平公使叔譽于周見太子晉而與之言(叔譽叔向也/太子晉靈王)¶
(太/子)五稱而五窮逡巡而退(五稱説/五事也)迄不遂(遂終/也)歸告公¶
<pb:KR2d0023_WYG_003-16a>¶
曰太子晉行年十五而臣弗能與言君請歸聲就復與¶
田(聲就復與周之/二邑為晉所取)若不反及有天下將以為誅平公將¶
歸之師曠不可曰請使瞑臣往與之言若能幪予反而¶
復之師曠見太子稱曰吾聞王子之語髙于泰山夜寝¶
不寐晝居不安不逺長道而求一言王子應之曰吾聞¶
太師將來甚喜而又懼吾年甚少見子而懾盡忘吾度¶
師曠曰(缺三/字)吾聞王子古之君子甚成不驕(有成徳/而不驕)自¶
晉始如周行不知勞王子應之曰古之君子其行至慎¶
<pb:KR2d0023_WYG_003-16b>¶
天下施闗道路無限百姓悦之相将而逺逺人來驩視¶
道如尺(尺喻/近)師曠告善又稱曰古之君子其行可則由¶
舜而下其孰有廣徳王子應之曰如舜者天居其所以¶
利天下奉翼逺人皆得已仁此之謂天(言其仁/合天道)如禹者¶
聖勞而不居以利天下好取不好與必度其正是謂之¶
聖如文王者其大道仁其小道惠三分天下而有其二¶
敬人無方服事于商既有其衆而返失其身此之謂仁¶
如武王者義殺一人而以利天下異姓同姓各得之謂¶
<pb:KR2d0023_WYG_003-17a>¶
義師曠告善又稱曰宣辨名命異姓惡方王侯君公何¶
以為尊何以為上王子應之曰人生而重丈夫謂之胄¶
子胄子成人能治上官謂之士胄士率衆時作謂之曰¶
伯伯能移善于衆與百姓同謂之公公能樹名與物天¶
道俱謂之侯侯能成羣謂之君君有廣徳分任諸侯而¶
敦信曰予一人善至于四海曰天子達于四荒曰天王¶
四荒至莫有怨訾乃登為帝師曠磬然又稱曰温恭敦¶
敏方徳不改聞物(闕二/字)下學以起尚登帝臣乃參天子¶
<pb:KR2d0023_WYG_003-17b>¶
自古誰王子應之曰穆穆虞舜明明赫赫立義治律萬¶
物皆作分均天財萬物熈熈非舜而誰能師曠束躅其¶
足曰善哉善哉王子曰太師何舉足驟師曠曰天寒足¶
躅是以數也王子曰請入坐遂敷席注瑟師曠歌無射¶
曰國誠寜矣逺人來觀修義經矣好樂無荒乃注瑟于¶
王子王子歌嶠曰何自南極至于北極絶境越國弗愁¶
道逺師曠蹶然起曰瞑臣請歸王子賜之乗車四馬曰¶
太師亦善御之師曠對曰御吾未之學也王子曰汝不¶
<pb:KR2d0023_WYG_003-18a>¶
為夫詩曰馬之剛矣轡之柔矣馬亦不剛轡亦不柔志¶
氣麃麃取予不疑以是御之(麃麃和擾也不/疑和之心也)師曠對曰¶
瞑臣無見為人辨也唯耳之恃而耳又寡聞而易窮王¶
子汝將為天下宗乎王子曰太師何汝賤我乎自太皥¶
以下至于堯舜禹未有一姓而再有天下者夫天當時¶
而不伐天何可得且吾問汝之人年長短告吾師曠對¶
曰汝聲清汙汝色赤白汝色不夀王子曰吾後三年上¶
賓于帝所汝慎無言禍將及汝師曠歸未三年告死者¶
<pb:KR2d0023_WYG_003-18b>¶
至(周書太/子晉)¶
　列仙傳　王子喬者周靈王太子晉也好吹笙作鳳¶
　凰鳴遊伊洛之間道士浮丘公接以上嵩髙山三十¶
　餘年後求之于山上見桓良曰告我家七月七日待¶
　我于緱氏山巔至期果乗白鶴駐山頭望之不得到¶
　舉手謝時人數日而去遂立祠于緱氏山下及嵩髙¶
　首焉¶
　世語　王子喬墓在京陵戰國時人有盜發之者覩¶
<pb:KR2d0023_WYG_003-19a>¶
　無所見惟有一劍停在穴中欲進取之劍作龍鳴虎¶
　吼遂不敢進俄而徑飛上天¶
二十七年靈王崩子景王貴立(史周/本紀)¶
靈王生而有髭而神其冡在河南城西南栢亭周山上¶
民祀之不絶(皇/覽)¶
　　景王¶
景王好音而士遂習音君子諷之作君子陽陽(詩説同/詩傳)¶
　詩序　君子陽陽閔周也君子遭亂相招為禄仕全¶
<pb:KR2d0023_WYG_003-19b>¶
　身逺害而已¶
孔子適周問禮于老子老子曰子所言者其人與骨皆¶
已朽矣獨其言在耳且君子得其時則駕不得其時則¶
蓬累而行吾聞之良賈深藏若虚君子盛徳容貎若愚¶
去子之驕氣與多欲汰色與淫志是皆無益于子之身¶
吾所以告子者若是而已孔子去謂弟子曰鳥吾知其¶
能飛魚吾知其能逰獸吾知其能走走者可以為罔游¶
者可以為綸飛者可以為矰至于龍吾不知其乗風雲¶
<pb:KR2d0023_WYG_003-20a>¶
而上天吾今日見老子其猶龍耶(史老子傳鄉老子者/楚苦縣厲  曲仁里)¶
(人也姓李名耳字伯陽謚曰明周守藏室之吏也/  孔子適周在景王二十三年或云敬王二年)¶
老子見孔子従弟子五人問曰為誰對曰子路為勇其¶
次子貢為智曾子為孝顔回為仁子張為武老子嘆曰¶
吾聞南方有鳥其名為鳳所居積石千里天為生食其¶
樹名瓊枝髙百仭以璆琳琅玕為實天又為生離珠一¶
人三頭遞卧遞起以伺琅玕鳳鳥之文戴聖嬰仁右智¶
左賢(藝文類聚引/荘子今無此)¶
<pb:KR2d0023_WYG_003-20b>¶
老&KR1334;在周之末居反景日室之山與世人絶跡惟有黄¶
髮老叟五人或乗鴻鶴或衣羽毛耳出于頂瞳子皆方¶
面色玉潔手握青筠之杖與耼共談天地之數及耼退¶
跡為柱下史求天下服道之術四海名士莫不争至五¶
老即五方之精也(拾遺記/周靈王)¶
孔子適周見萇𢎞言終退萇𢎞語劉文公曰吾觀孔仲¶
尼有聖人之表河目而隆顙黄帝之形貎也脩肱而龜¶
背長九尺有六寸成湯之容體也然言稱先王躬履謙¶
<pb:KR2d0023_WYG_003-21a>¶
譲洽聞强記博物不窮抑亦聖人之興者乎劉子曰方¶
今周室衰微而諸侯力争孔丘布衣聖將安施萇𢎞曰¶
堯舜文武之道或弛而墜禮樂崩喪亦正其統紀而已¶
矣既而夫子聞之曰吾豈敢哉亦好禮樂者也(孔業/子上)¶
孔子觀周遂入太祖后稷之廟廟堂右階之前有金人¶
焉叄緘其口而銘其背曰古之慎言人也戒之哉無多¶
言多言多敗無多事多事多患安樂必戒無行所悔勿¶
謂何傷其禍將長勿謂何害其禍將大勿謂不聞神將¶
<pb:KR2d0023_WYG_003-21b>¶
伺人熖熖不滅炎炎若何涓涓不壅終為江河綿綿不¶
絶或成網羅毫末不札將尋斧柯誠能慎之福之根也¶
曰是何傷禍之門也强梁者不得其死好勝者必遇其¶
敵盗憎主人民怨其上君子知天下之不可上也故下¶
之知衆人之不可先也故後之温㳟慎徳使人慕之執¶
雌持下人莫踰之人皆趨彼我獨守此人皆或之我獨¶
不徙内藏我智不示人技我雖尊髙人弗我害江海雖¶
左長于百川以其卑也天道無親而能下人戒之哉孔¶
<pb:KR2d0023_WYG_003-22a>¶
子既讀斯文也顧謂弟子曰小子識之此言實而中情¶
而近詩曰戰戰兢兢如臨深淵如履薄冰行身如此豈¶
以口過患哉(家語敬又/説苑  慎)¶
孔子觀乎明堂覩四門墉有堯舜之容桀紂之象而各¶
有善惡之狀興廢之戒焉又有周公相成王抱之負斧¶
扆南面以朝諸侯之圖焉孔子徘徊而望之謂従者曰¶
此周之所以盛也夫明鏡所以察形往古所以知今人¶
主不務襲跡于其所以安存而忽怠所以危亡未有異¶
<pb:KR2d0023_WYG_003-22b>¶
于却步而求及前人也豈不惑哉(家語/)¶
景王崩王室亂兵連嵗饉民物盡耗君子自傷生逢其¶
難而作苕之華(詩説入王風入詩傳云王室亂人不聊/生賦苕之華  王風  詩序以為幽王)¶
(時大夫閔周室之/将亡已適逢之詩)¶
景王十八年后太子聖而蚤卒二十五年景王愛子朝(王/之)¶
(長庶/子)欲立之㑹崩子丐之黨與争立國人立長子猛為¶
王子朝攻殺猛是為悼王晉人攻子朝而立丐是為敬¶
王(猛之母弟/本紀)　(史周/)¶
<pb:KR2d0023_WYG_003-23a>¶
　皇覽　景王冡在洛陽太倉中秦封吕不韋洛陽十¶
　萬户故大其城并圍景王冡也¶
　¶
　¶
　¶
　¶
　¶
　¶
<pb:KR2d0023_WYG_003-23b>¶
　¶
　¶
　¶
　¶
　¶
　¶
　¶
　春秋戰國異辭卷一¶
